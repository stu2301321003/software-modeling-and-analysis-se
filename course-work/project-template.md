# Описание на проект: [Booking]

*   **Версия:** 1.0
*   **Дата:** 2025-11-04

---

### 1. Резюме на проекта

| Цел на проекта | Целева аудитория | Основни резултати |
| :--- | :--- | :--- |
| *Какъв проблем решава проектът?* | *Кой ще използва продукта?* | *Какво ще бъде създадено?* |
| Да се създаде онлайн платформа за резервация на хотели и ваканционни жилища. | Администратори, хотелиери и крайни клиенти на жилищата. | Уебсайт, мобилно приложение и административен панел - за администратори и хотелиери. |

---

### 2. Обхват и основни функционалности
*Списък с ключовите възможности, които системата ще предоставя.*

*   **Управление на потребители:**
    *   Регистрация, вход, потребителски профил.
*   **Каталог на обекти:**
    *   Търсене, филтриране и преглед на ваканционни жилища.
*   **Резервационна система:**
    *   Календар за свободни дати, създаване и управление на резервации, плащания и чат комуникация с домакина.
*   **Плащания:**
    *   Интеграция със система за онлайн плащания - с карта и Apple & Google Pay.
*   **Административен панел:**
    *   Управление на потребители, обекти и резервации. Комуникация с клиенти и домакини в случай на проблеми и затруднения.

---

### 3. Технологичен стек
*Основните технологии, които ще бъдат използвани.*

*   **Сървърна част (Backend):** .NET 8, Java, Python, Perl
*   **Клиентска част (Frontend):** HTML, CSS, JavaScript, Vue.js
*   **База данни (Database):** MySQL, Google Spanner

---

### 4. Основни бизнес правила
*Най-важните правила, които управляват логиката на системата.*

#### 4.1. Правила за достъп и роли

*   **Клиент (нерегистриран):** Може само да разглежда обекти, цени, свободни дати.
*   **Клиент (регистриран):** Може да създава, преглежда и отменя своите резервации, комуникира с админ и домакин, прави плащания.
*   **Собственик на обект:** Управлява информацията и календара за собствените си обект/обекти, комуникира с клиента и админ.
*   **Администратор:** Има пълен достъп до цялата система и да комуникира с домакин и клиенти.

#### 4.2. Ключови бизнес правила

*   **Резервации:**
    *   Резервация може да се направи без моментално плащане - по желание на домакина може да се наложи капаро определен брой дни преди резервация.
    *   Безплатна отмяна на резервация е възможна до 24 часа след направена резервация и парите се връщат. Домакина може да удължи този период с цел реклама.
*   **Плащания:**
    *   Не може да се използва еднократка виртуална карта
    *   Автоматично се превалутират плащанията без такса
    *   При отмяна според правилата и в срок, сумата се възстановява автоматично.
*   **Ценообразуване:**
    *   Цената на обектите се определя от домакина като може да настрои специфични условия (напр. по-скъпо през празници и през уикенда).
    *   Платформата взима между 3-5 % от платеното от клиента.
    *   Домакина е задължен поне два пъти в годината да предложи промоционални цени за обекта си.

#### 4.3. Правила за данните

*   **Потребители:** Имейл адресът е уникален за всеки потребител. Задължителни са имена, телефона за контакт и националност
*   **Резервации:** Резервациите задължително имат дата на настаняване и напускане, както и ползватели (брой хора).
*   **Обекти:** Всеки обект трябва да има поне една снимка, посочен адрес, колко хора побира, цена и контакт с домакина.

---
